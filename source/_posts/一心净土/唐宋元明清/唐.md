---
title: 唐
categories:
  - 唐宋元明清
tags:
  - 唐
---

山高水长，物象万千。
非有老笔，清壮何穷。

<!-- more -->

{% poetry 酬李穆见寄 author:刘长卿 footer:唐诗 %}
孤舟相访至天涯，
万转云山路更赊。
欲扫柴门迎远客，
青苔黄叶满贫家。
{% endpoetry %}

{% poetry 江楼夕望招客 author:白居易 footer:唐诗 %}
海天东望夕茫茫，山势川形阔复长。
灯火万家城四畔，星河一道水中央。
风吹古木晴天雨，月照平沙夏夜霜。
能就江楼消暑否？比君茅舍较清凉。
{% endpoetry %}

{% poetry 江亭夜月送别 · 其二 author:王勃 footer:唐诗 %}
乱烟笼碧砌，飞月向南端。
寂寞离亭掩，江山此夜寒。
{% endpoetry %}

{% poetry 田舍 author:杜子美 footer:唐诗 %}
田舍清江曲，柴门古道旁。
草深迷市井，地僻懒衣裳。
榉柳枝枝弱，枇杷树树香。
鸬鹚西日照，晒翅满鱼梁。
{% endpoetry %}

{% poetry 积雨辋川庄作 author:王维 footer:唐诗 %}
积雨空林烟火迟，蒸黎炊黍饷东菑。
漠漠水田飞白鹭，阴阴夏木啭黄鹂。
山中习静观朝槿，松下清斋折露葵。
野老与人争席罢，海鸥何事更相疑。
{% endpoetry %}

{% poetry 端居 author:李商隐 footer:唐诗 %}
远书归梦两悠悠，
只有空床敌素秋。
阶下青苔与红树，
雨中寥落月中愁。
{% endpoetry %}
