---
title: 清
categories:
  - 唐宋元明清
tags:
  - 清
---

<!-- more -->

{% poetry 相见欢 author:张惠言 footer:清 %}
年年负却花期，过春时，只和安排愁绪送春归。
梅花雪，梨花月，总相思。自是春来不觉去偏知。
{% endpoetry %}

{% poetry 水调歌头·春日赋示杨生子掞 author:张惠言 footer:清 %}
长镵白木柄，劚破一庭寒。
三枝两枝生绿，位置小窗前。
要使花颜四面，和着草心千朵。
向我十分妍。
何必兰与菊，生意总欣然。

晓来风，夜来雨，晚来烟。
是他酿就春色，又断送流年。
便欲诛茅江上，只恐空林衰草，
憔悴不堪怜。
歌罢且更酌，与子绕花间。
{% endpoetry %}