---
title: 宋
categories:
  - 唐宋元明清
tags:
  - 宋
abbrlink: 1a860096
---

山高水长，物象万千。
非有老笔，清壮何穷。

<!-- more -->

{% poetry 诉衷情·七夕 author:毛滂 footer:宋词 %}
短疏萦绿象床低，玉鸭度香迟。
微云淡暑河汉，凉过碧梧枝。
秋韵起，月阴移，下帘时。
人间天上，一样风光，我与君知。
{% endpoetry %}

{% poetry 吉祥寺赏牡丹 author:苏东坡 footer:宋词 %}
人老簪花不自羞，
花应羞上老人头。
醉归扶路人应笑，
十里珠帘半上钩。
{% endpoetry %}

{% poetry 北陂杏花 author:王安石 footer:宋词 %}
一陂春水绕花身，
花影妖娆各占春。
纵被无情吹作雪，
绝胜南陌碾作尘。
{% endpoetry %}

{% poetry 赠刘景文 author:苏子瞻 footer:宋词 %}
荷叶已无擎雨盖，
菊残犹有傲霜枝。
一年好景君须记，
正是橙黄橘绿时。
{% endpoetry %}

{% poetry 虞美人 author:陈与义 footer:宋词 %}
扁舟三日秋塘路，平度荷花去。
病夫因病得来游，
更值满川微雨洗清秋。

去年长恨拏舟晚，空见残荷满。
今年何以报君恩，
一路繁花相送过青墩。
{% endpoetry %}

{% poetry 鄂州南楼書事 author:黄庭坚 footer:宋词 %}
四顾山光接水光，凭栏十里芰荷香。
清风明月无人管，并作南楼一味凉。
{% endpoetry %}

{% poetry 南歌子 author:张先 footer:宋词 %}
蝉抱高高柳，莲开浅浅波。
倚風疏叶下庭柯。
况是不寒不暖，正清和。

浮世欢会少，劳生怨别多。
相逢休惜醉颜酡。
赖有西园明月，照笙歌。
{% endpoetry %}

{% poetry 初秋 author:俞桂 footer:宋 %}
火老金柔暑告残，
乘凉正好望西山。
秋声来处无寻觅，
只作窗前竹叶间。
{% endpoetry %}

{% poetry 村居书喜 author:陆游 footer:宋 %}
红桥梅市晓山横，白塔樊江春水生。
花气袭人知骤暖，鹊声穿树喜新晴。
坊厂酒贱贫犹醉，原野泥深老亦耕。
最喜先期官赋足，经年无吏扣柴荆。
{% endpoetry %}

{% poetry 题画 author:李唐 footer:宋诗 %}
云里烟村雨里滩，
看之容易作之难。
早知不入时人眼，
多买胭脂画牡丹。
{% endpoetry %}

{% poetry 九日次韵王巩 author:苏东坡 footer:宋诗 %}
我醉欲眠君罢休，已教从事到青州。
鬓霜饶我三千丈，诗律输君一百筹。
闻道郎君闭东阁，且容老子上南楼。
相逢不用忙归去，明日黄花蝶也愁。
{% endpoetry %}

{% poetry 春游 author:王令 footer:宋诗 %}
春城儿女纵春游，
醉倚层台笑上楼。
满眼落花多少意，
若何无个解春愁？
{% endpoetry %}
