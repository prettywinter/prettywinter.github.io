---
title: 唐宋元明清
categories: 文章收录
---

唐诗宋词元曲。

<!-- more -->

{% poetry 诉衷情·七夕 author:毛滂 footer:宋词 %}
短疏萦绿象床低，玉鸭度香迟。
微云淡暑河汉，凉过碧梧枝。
秋韵起，月阴移，下帘时。
人间天上，一样风光，我与君知。
{% endpoetry %}


{% poetry 吉祥寺赏牡丹 author:苏东坡 footer:宋词 %}
人老簪花不自羞，
花应羞上老人头。
醉归扶路人应笑，
十里珠帘半上钩。
{% endpoetry %}

{% poetry 北陂杏花 author:王安石 footer:宋词 %}
一陂春水绕花身，
花影妖娆各占春。
纵被无情吹作雪，
绝胜南陌碾作尘。
{% endpoetry %}

{% poetry 赠刘景文 author:苏子瞻 footer:宋词 %}
荷叶已无擎雨盖，
菊残犹有傲霜枝。
一年好景君须记，
正是橙黄橘绿时。
{% endpoetry %}

{% poetry 酬李穆见寄 author:刘长卿 footer:唐诗 %}
孤舟相访至天涯，
万转云山路更赊。
欲扫柴门迎远客，
青苔黄叶满贫家。
{% endpoetry %}

{% poetry 江楼夕望招客 author:白居易 footer:唐诗 %}
海天东望夕茫茫，山势川形阔复长。
灯火万家城四畔，星河一道水中央。
风吹古木晴天雨，月照平沙夏夜霜。
能就江楼消暑否？比君茅舍较清凉。
{% endpoetry %}

{% poetry 江亭夜月送别 · 其二 author:王勃 footer:唐诗 %}
乱烟笼碧砌，飞月向南端。
寂寞离亭掩，江山此夜寒。
{% endpoetry %}

{% poetry 虞美人 author:陈与义 footer:宋词 %}
扁舟三日秋塘路，平度荷花去。
病夫因病得来游，
更值满川微雨洗清秋。

去年长恨拏舟晚，空见残荷满。
今年何以报君恩，
一路繁花相送过青墩。
{% endpoetry %}

{% poetry 鄂州南楼書事 author:黄庭坚 footer:宋词 %}
四顾山光接水光，凭栏十里芰荷香。
清风明月无人管，并作南楼一味凉。
{% endpoetry %}

{% poetry 相见欢 author:张惠言 footer:清 %}
年年负却花期，过春时，只和安排愁绪送春归。
梅花雪，梨花月，总相思。自是春来不觉去偏知。
{% endpoetry %}

{% poetry 蟾宫曲 author:卢挚 footer:元曲 %}
江城歌吹风流，雨过平山，月满西楼。几许年华，三生醉梦，六月清秋。
按锦瑟佳人劝酒，卷珠帘齐按凉州。客去还留，云树萧萧，河汉悠悠。
{% endpoetry %}
